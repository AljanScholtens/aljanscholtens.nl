{% extends 'layout/layout.article.html' %}

{% set page_title = 'Mijn minimal phone experiment' %}
{% set page_subtitle = 'Twee maanden mijn iPhone downgraden voor meer rust' %} <!-- Not required -->
{% set page_description = 'Al jaren zie ik mijn telefoon als een vervelende afleiding. In dit stukje schrijf ik mijn bevindingen over twee maanden zonder afleidende smartphone, maar een minimal phone.' %} <!-- Not required -->
{% set page_photo = '/media/donjon/donjon-3.jpg' %} <!-- Not required -->
{% set page_thumbnail = '' %} <!-- Not required -->
{% set navigation_selected = 'blog' %}

{% set header = true %} <!-- true is a large header, false is no header -->
{% set header_studio = false %} <!-- Not required -->
{% set header_title_gradient = false %} <!-- Not required -->

{% set blog_date = '22 November 2023' %}
{% set blog_related = '' %} <!-- Not required -->
{% set blog_related_url = '' %} <!-- Not required -->
{% set blog_author = 'aljan' %} <!-- Not required -->

{% block content %}

<p class="c-paragraph c-paragraph--lead">Al jaren beschouw ik mijn telefoon als een vervelende afleiding. Tien jaar geleden schreef ik hier al kort over in '<a href="https://aljanscholtens.nl/blog/afleiding-maakt-dom">Afleiding maakt dom</a>'. Hoewel een telefoon je <a href="https://www.sciencedaily.com/releases/2021/07/210702154317.htm">niet dommer</a> maakt, erkennen we dat het gebruik ervan problemen kan veroorzaken bij het focussen en tot rust komen. Dit stuk gaat niet diep in op onderzoeken, maar is een verslag van mijn zoveelste experiment om meer rust en vrede te vinden in het dagelijkse leven.</p>

<h2>Dumb Phone</h2>

<p>Ik fantaseer al een paar jaar over een leven zonder smartphone, verlangend naar een minimal of dumb phone. Mijn behoefte aan rust tijdens lange wandelingen en echte momenten van ontspanning wordt bemoeilijkt door mijn iPhone in mijn broekzak. Snel iets opzoeken in de browser, een vriend een bericht sturen of controleren op een mail van een potentiële klant – het lijkt onvermijdelijk.</p>

<p>Maar is een dumb phone wel praktisch? Om deze vraag te beantwoorden, maakte ik een lijst van wat ik zou missen als ik zo'n telefoon zou hebben:</p>

<ul class="c-list">
  <li><strong>Buienradar</strong> (alternatief: altijd regenkleding meenemen)</li>
  <li><strong>Guru Maps voor lange wandelingen</strong>(alternatief: papieren kaart of een Garmin)</li>
  <li><strong>WhatsApp en Signal</strong> (alternatief: sms of alleen gebruiken via mijn MacBook)</li>
  <li><strong>Spotify</strong> (alternatief: mp3-speler of stilte?)</li>
  <li><strong>Betalen</strong> (alternatief: pinpas meenemen)</li>
  <li><strong>Safari</strong> (alternatief: notitieblokje meenemen om later op te schrijven wat ik wil opzoeken)</li>
  <li><strong>Google Maps voor bijvoorbeeld in de auto</strong> (alternatief: TomTom)</li>
  <li><strong>Calendar</strong> (alternatief: alleen op MacBook gebruiken)</li>
  <li><strong>Camera</strong> (alternatief: mijn Sony-camera meenemen, maar hoe moet ik bonnetjes scannen?)</li>
  <li><strong>Video streaming apps zoals Netflix</strong> (alternatief: via andere apparaten streamen)</li>
</ul>
  

<p>Duidelijk, dit lijkt vrij intensief en gaat mij te ver. Na het analyseren van deze lijst keek ik naar welke apps de meeste onrust veroorzaken: WhatsApp/Signal en Safari, gevolgd door apps zoals Buienradar en de Zonnepanelen App, die niet echt noemenswaardig zijn.</p>

<h2>Feature Phone</h2>

<p>Mijn volgende keuze is geen dumb phone, maar een <strong>feature phone</strong>. Een telefoon met handige dagelijkse apps en zonder verwachtingen van meer. Hierbij heb ik een aantal regels opgesteld:</p>

<ul class="c-list">
<li><strong>Safari uitzetten.</strong> Dit kan via de Screen Time instellingen op een iPhone.</li>
<li><strong>WhatsApp en Signal verwijderen.</strong> WhatsApp mag ik blijven gebruiken op mijn MacBook, met de kanttekening dat ik het eens in de twee weken kort installeer op mijn iPhone om te synchroniseren met mijn MacBook.</li>
<li><strong>Zonnepanelen app verwijderen.</strong> Aangezien we nog niet lang zonnepanelen hebben, zat ik constant te checken hoe ze presteerden.</li>
<li><strong>Buienradar verwijderen.</strong> Als ik met de fiets op pad ga, neem ik nu standaard regenkleding mee. Het weer zal me niet tegenhouden.</li>
<li><strong>Netflix en KPN iTV verwijderen.</strong> Voor het streamen naar de TV vanaf mijn telefoon zoek ik wel andere oplossingen.</li>
<li><strong>aanpassing van app-icoontjes.</strong> In plaats van mijn telefoon zwart/wit te zetten, heb ik alle app-icoontjes grijs gemaakt met de bijbehorende functie. Zo krijgt Spotify bijvoorbeeld een grijs icoon met het label 'Muziek'.</li>
</ul>

<p>Handig om te weten: Nieuwssites heb ik geblokkeerd op mijn MacBook, ik heb geen behoefte aan onrust. Echt belangrijk nieuws hoor ik wel van de mensen om me heen.</p>

<p>Ik voer dit experiment exact twee maanden uit en evalueer het dan, waarbij ik eventueel aanpassingen maak voor een nieuwe periode.</p>

<h2>Bevindingen</h2>

<p>Na twee maanden zijn er enkele terugkerende irritaties:</p>

<ol class="c-list">
<li>Het kort installeren van WhatsApp eens in de twee weken blijkt irritanter dan verwacht vanwege synchronisatieproblemen. Hierdoor ben ik feitelijk elke twee weken al mijn berichten kwijt, wat weliswaar geen groot probleem is, maar toch irritant.</li>
<li>Ik open mijn MacBook iets vaker om te zien of ik berichten heb ontvangen, wat thuis af en toe lichte onrust veroorzaakt.</li>
</ol>

<p>Het grote voordeel is dat ik oprecht meer rust ervaar als ik onderweg ben. Tijdens het wandelen heeft het geen zin om mijn telefoon te checken; ik ben meer bezig met mijn omgeving en gedachten.</p>

<p>Voor het experiment bedroeg mijn gemiddelde schermtijd 45 minuten per dag. In de twee maanden heb ik minder onrust ervaren, waarbij de schermtijd ongeveer 20 minuten per dag was. Het idee dat je een telefoon bij je hebt en direct alles kunt checken, blijkt blijkbaar genoeg onrust te veroorzaken.</p>

<h2>Extraatje</h2>

<p>Een ander inzicht dat ik heb gekregen tijdens deze periode is het volgende. Vaak hoor je mensen zeggen: ‘nu ik hiermee gestopt ben heeft het mijn leven veranderd’. Denk bijvoorbeeld aan social media, roken, alcohol. Of ‘nu ik hiermee gestart ben heeft het mijn leven veranderd’. Denk dan bijvoorbeeld aan meditatie, dankbaarheid, sporten. Ik merk voor mezelf dat ieder ding dat ik probeer vooral mijn leven een beetje verandert. Het wordt altijd mooier verteld dan dat het is, of het zijn uitzonderingen. Dus neem veel met een korreltje zout, maar blijf af en toe wat proberen en experimenteren. Hoi! ;-)</p>

{% endblock %}
