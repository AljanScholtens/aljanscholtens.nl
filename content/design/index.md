---
title: "Design systems"
subtitle: ""
slug: "design"
menu: "main"
weight: "4"
draft: true
description: ""
photo: "design.jpg"
thumbnail: ""
header: true
header_studio: false # Not required
header_title_gradient: true
---

Heeft jouw organisatie te maken met inconsistente interfaces en onnodige herhaling in design? Ik help organisaties design te schalen via [design systems](https://medium.com/eightshapes-llc/a-design-system-isn-t-a-project-it-s-a-product-serving-products-74dcfffef935). Met mijn ervaring in branding en ondernemerschap kan ik een design system organisatiebreed inzetten.

Interesse? Mail me op [aljan@scholtens.me](mailto:aljan@scholtens.me) of bel 06 133 689 01.

## Wat doe ik?

Als designer en product owner richt ik design systems in. Een design system bepaalt de denkwijze en richtlijnen voor digitale producten binnen een organisatie. Ook zorgt het ervoor dat iedereen binnen een team dezelfde design taal spreekt. Het brengt consistentie binnen één of meerdere producten, en uiteindelijk een efficiënte doorontwikkeling. Een design system is een op zichzelf staand product, het liefst met een eigen backlog en een eigen team.
<!-- 
## Opdrachtgevers

Een greep uit de opdrachtgevers waar ik in het verleden of momenteel mee samenwerk:

- ![](/assets/images/logo-voys.png)
- ![](/assets/images/logo-topicus.png)
- ![](/assets/images/logo-payt.png)
- ![](/assets/images/logo-nos.jpg)
- ![](/assets/images/logo-dacom.png)
- ![](/assets/images/logo-parnassys.png)
- ![](/assets/images/logo-ov.png)
- ![](/assets/images/logo-debibliotheek.png) -->

## Wat krijg je?

Het opzetten en in gebruik nemen van een design system is een proces waarbij de volgende onderdelen ingericht en continu aangepast worden:

- **Design richtlijnen**: Deze worden verwerkt in een style guide of in bijvoorbeeld Google Docs. Het kan uitgebreid worden met andere onderdelen zoals personas, merkwaarden, etc.
- **Sketch files**: Goede Sketch files met sterke symbols vormen binnen een designorganisatie een goede basis om vanuit te werken.
- **Component library**: De componenten zijn voor zover mogelijk inzetbaar voor meerdere projecten, eenvoudig aan te passen en herbruikbaar.
- **Design thinking**: Een team dat op één lijn zit wat betreft design thinking en doorontwikkeling. Hierbij zal op den duur mijn ondersteuning niet meer nodig zijn.

## Werkwijze

Samen met het team bekijken we wat de beste manier is om een design system in te richten. Wanneer een organisatie geen design system heeft, gaan we aan de slag met de volgende stappen:

- **Kick-off**: Hierbij onderzoeken we hoe het merk in elkaar steekt en waar de knelpunten zitten van het design en het digitale product. We kijken naar inconsistentie, problemen bij doorontwikkeling en de business goals van het product. Ook bepalen we waar ons design system uit gaat bestaan.
- **Componenten-inventarisatie**: Met het team brengen we alle huidige componenten in kaart. Vooral bij een bestaand product levert dit interessante waarnemingen op over herhaling van code (denk aan dropdowns waar te veel varianten van zijn) en inconsistentie in design.
- **Tokens bepalen**: Hiermee stellen we de richtlijnen van het design system vast, zoals omgang met ruimtes, typografie, fontgroottes, kleuren en meer.
- **Componenten**: Op basis van de inventarisatie bepalen we welke componenten nodig zijn. Deze worden vervolgens ontworpen op basis van de design tokens in Sketch.
- **Sprints**: Componenten worden op basis van belangrijkheid uitgewerkt middels sprints. De belangrijkste worden eerst uitgewerkt, zodat ze snel in bestaande producten ingezet kunnen worden.

## Verder?

Naast mijn volledige inzet om een design system in te richten, kun je me ook inschakelen voor de volgende diensten:

- **Design exploration**: Ben je als organisatie zoekende naar een designstijl voor digitale producten? Dan kunnen we via design exploration de juiste richting vinden en samen met andere designers en/of ontwikkelaars een sterk product neerzetten.
- **Design of CSS review**: Nieuwsgierig wat er beter kan aan een digitaal product op design- of CSS-gebied? Samen zoeken we naar inconsistenties, stijlverbeteringen en optimalisatie in design en CSS.
- **Workshops en presentaties**: Ik geef workshops om op een eenvoudige manier te laten zien hoe een design system binnen jouw organisatie ingezet kan worden.
- **Wat doe ik niet**: Online marketing, JavaScript, back-end code, drukwerk, illustraties, contentstrategie.

## Referenties

> Aljan heeft in korte tijd de belangrijkste problemen gedefinieerd binnen onze organisatie en hierin digitale oplossingen aangedragen. Vervolgens heeft hij deze, qua sterk design, uitgewerkt samen met het ontwikkelteam en een systeem neergezet waar we echt mee verder kunnen. Hij denkt mee, is collegiaal en kenmerkt zich door zijn loyaliteit. Daarnaast is hij ook nog een goede fotograaf.  
> — *Wies van 't Slot / Eigenaar 365werk*

> Onze webapplicatie van Payt had behoefte aan een verbetering qua design en gebruik, dus hebben we Aljan ingeschakeld. Aan de hand van diverse sessies heeft hij de problemen vastgesteld en nieuwe ontwerpen gemaakt. Samen met de ontwikkelaars heeft hij deze op locatie uitgewerkt, getest met onze klanten en zo een ijzersterk design system opgezet. Het is erg fijn om met hem samen te werken!  
> — *Merijn Stapert / Oprichter Payt*

> Wat ik waardeer aan Aljan is dat hij altijd de waarom-vraag stelt; hij neemt niets zomaar aan en vraagt door. Hij is punctueel en betrouwbaar, maar heeft ook de gave om het grotere geheel niet uit het oog te verliezen. Waar hij zich de laatste jaren hard voor heeft gemaakt, is een designsysteem waardoor we ontzettend makkelijk en efficiënt kunnen schalen. Een grote verbetering voor Voys, waarmee we klaar zijn voor internationalisatie. Aljan heb ik leren kennen als een integere en zorgzame collega.  
> — *Nadine Smalbil / Strategische Content Marketeer Voys*

## Overige

- Bekijk een [aantal ontwerpen](https://www.dropbox.com/s/tt3trafdhldq3zf/_Design.zip?dl=0) van recente projecten.
- Naast mijn vaste projecten ontwikkel ik een [CSS prototyping framework](https://github.com/AljanScholtens/taiga-boilerplate); te vinden op Github.
- Samen met Ron van de Graaf organiseer ik iedere twee maanden een [design & front-end meet-up](https://www.meetup.com/refresh-groningen/) genaamd Refresh.
- De [code van deze website](https://github.com/AljanScholtens/aljanscholtens.nl) is te vinden op Github.

## Zet me in

Interesse? Ik spreek graag af om kennis te maken. Mail me op [aljan@scholtens.me](mailto:aljan@scholtens.me) of bel 06 133 689 01.

Ook ben ik bereikbaar via [Jellow](https://www.jellow.nl/), [Twitter](https://twitter.com/aljanscholtens), [LinkedIn](https://www.linkedin.com/in/aljanscholtens), [Dribbble](http://dribbble.com/aljan) en [Instagram](https://instagram.com/aljan).
