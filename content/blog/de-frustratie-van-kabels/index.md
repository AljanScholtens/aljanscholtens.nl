---
title: "Kabelfrustratie"
date: 2020-09-14
draft: false
author: "Aljan"

subtitle: "" # Not required
description: "Teveel aansluitingen en teveel kabels, hoe ik alles terugbreng naar één kabel." # Not required

related: "" # Not required
related_url: "" # Not required

photo: "kabeltjes.jpg" # Not required
thumbnail: "" # Not required

header: false # true is a large header, false is no header
header_studio: false # Not required
header_title_gradient: false # Not required

gallery:
  - img: "kabeltjes.jpg"
    caption: ""
    cols: 100
---

Al een flink aantal jaar heb ik een Macbook met enkel USB-C poorten, de standaard van de toekomst wat mij betreft. Vrij snel daarna bedacht ik dat ik vanaf dat moment alleen nog maar apparaten zou aanschaffen met USB-C aansluiting, maar dat ging toch iets anders dan verwacht.

Er bleek bijvoorbeeld geen enkele e-reader te zijn met deze aansluiting, maar omdat ik veel lees had toch echt ééntje nodig. Ook de iPhone bleek een probleem te zijn, de iPad ging vrolijk mee met USB-C, maar de iPhone bleef bij Lightning.

## Verschil in kabels

Daarnaast kunnen USB-C kabels [enorm van elkaar verschillen](https://www.howtogeek.com/353410/3-problems-with-usb-c-you-need-to-know/). Sommigen laden op, anderen kun je alleen voor data gebruiken. Sommigen hebben een Thunderbolt interface erin zitten, anderen weer niet. De één kan snelladen, de ander weer niet. Enorm verwarrend, ik heb ook het idee dat dit het proces vertraagd om naar een nieuwe standaard te gaan, omdat het frustrerend kan lijken. Daarnaast is een USB-C aansluiting voor fabrikanten een stuk duurder dan bijvoorbeeld een Micro-USB aansluiting.

Maar goed, mijn probleem werd alleen maar groter, omdat ik nu standaard in mijn tas een USB-C kabel, een Micro-USB kabel en een Lightning kabel moest hebben. En daarnaast zijn veel adapters gemaakt om gebruikt te worden met je huidige kabels. Dus je bewaard al je huidige kabels en daar zet je bijvoorbeeld een USB-C adapter op. Ik dacht, dat kan simpeler, we draaien het om.

## Terug naar één kabel

Wat nou als ik een goede Thunderbolt-3 USB-C kabel zou kopen met piepkleine adapters naar male Micro-USB en male Lightning, dan heb ik nog maar één kabel nodig, die van de toekomst. Als ik dan bijvoorbeeld geen Lightning apparaten meer heb, kan ik de adapter hiervoor weglaten. Daarnaast heb ik ook nog een 18W USB-C lader gekocht, zodat ik alle apparaten via dezelfde stekker en kabel kan opladen.

Eén nadeel is dat ik niet meerdere apparaten tegelijk kan gebruiken of opladen, maar heel eerlijk, dat doe ik vrijwel nooit, dus voor mij niet zo'n probleem.

{{<image src="kabeltjes.jpg" caption="Kabelfrustratie">}}

Hierbij mijn nieuwe setup:

- [Apple 18W USB-C stekker](https://www.apple.com/nl/shop/product/MU7V2ZM/A/usb%E2%80%91c-lichtnetadapter-van-18-w)
- [Apple Thunderbolt-3 USB-C 0.8m kabel](https://www.apple.com/nl/shop/product/MQ4H2ZM/A/thunderbolt-3-kabel-van-08-m-usb‑c) (er zijn ook genoeg goedkopere kabels die prima voldoen)
- [Belker USB-C naar Lightning adapter](https://eu.belkertech.com/products/usb-c-to-lightning-adapter) (Let op, doet alleen aan fast charge, geen data, deze heb je overigens wel)
- [Arktek USB-C naar Micro-USB adapter](https://www.amazon.nl/gp/product/B071W8WQBD/ref=ppx_yo_dt_b_asin_title_o02_s00?ie=UTF8&psc=1)
