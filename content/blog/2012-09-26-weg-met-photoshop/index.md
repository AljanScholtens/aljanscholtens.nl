---
title: "Weg met Photoshop"
date: 2012-09-26
slug: "weg-met-photoshop"
draft: false
author: "aljan"
subtitle: ""
description: "De Smashing Conference benadrukte het verminderen van Photoshopgebruik bij webdesign. Focus ligt op HTML/CSS voor efficiëntie, terwijl Photoshop goed blijft voor sfeer en details die moeilijk in code te vangen zijn."
related: ""
related_url: ""
photo: "weg-met-photoshop.jpg"
thumbnail: ""
header: false
header_studio: false
header_title_gradient: false
---

{{<image src="weg-met-photoshop.jpg" caption="Toegangskaart Smashing Conference in Freiburg">}}

Vitaly Friedman en Marc Thiele van [Smashing Magazine](http://smashingmagazine.com/) (een vooraanstaand blog over design en development) maakten de eerste [Smashing Conference](http://smashingconf.com/) mogelijk in Freiburg. Wij waren erbij.

Met 16 hippe sprekers, waaronder Oliver Reichenstein van iA Writer, Aarron Walter van Mailchimp en Christian Heilmann van Mozilla, waren het twee inspirerende dagen. Door de goede talks en een informele sfeer vloog de tijd voorbij. Freiburg is trouwens een prachtige stad. Tim is nog steeds gefascineerd door de aangelegde stroompjes die er dwars doorheen lopen. In de pauzes uiteraard brat- en bockwurst happen.

Een onbewuste rode draad tijdens de conferentie was het verminderd gaan gebruiken van Photoshop. Dit werd benadrukt door onder andere Jeremy Keith, Stephen Hay en Andy Clark.

## Photoshop en de realiteit

Het grootste nadeel van Photoshop is dat het niet klopt met de werkelijkheid. Een website bekijken we namelijk niet in Photoshop. Hieronder een opsomming van de nadelen:

- Websites bekijk je in de browser, waarbij onder andere fonts totaal verschillend gerenderd worden.
- Het web is standaard fluid, dat is Photoshop niet. Je kunt niet voor 99 viewports Photoshop ontwerpen maken. Responsive design kun je niet ontwerpen in Photoshop.
- In Photoshop werk je niet direct aan het eindproduct in HTML en CSS, dus is het zonde van je tijd. Laat daarom volledige Photoshop-ontwerpen niet zien aan je klant, omdat je speelt met verkeerde verwachtingen.

## Photoshop vanaf nu

Met Photoshop kun je iets heel goeds: de sfeer ontwerpen van een website. Je kunt hiervoor [Style tiles](http://styletil.es/) gebruiken. Wij maken al een paar jaar gebruik van sfeerimpressies (waarover ik in een andere note verder praat).

Daarnaast kun je bepaalde details niet altijd in HTML/CSS ontwerpen, denk aan een specifieke modal window met een hip pijltje. Op dat moment kun je Photoshop goed gebruiken als naslagapplicatie terwijl je al druk bezig bent in HTML/CSS.

## Conclusie

Dus nee, niet weg met Photoshop. Werk daarentegen sneller aan je eindproduct in HTML en CSS. Het bespaart je tijd en geld.

Om het web sterker te maken, moeten pure Photoshop designers echt aan de slag met HTML/CSS.

## Meer over de Smashing Conference

- [Smashing Conference website](http://smashingconf.com/)
- Live blog [dag 1](http://www.smashingmagazine.com/2012/09/17/smashing-conference-liveblog-reporting-day-1/)
- Live blog [dag 2](http://www.smashingmagazine.com/2012/09/18/smashing-conference-liveblog-day-2/)
- Videos van alle talks zijn binnenkort beschikbaar

— This post was originally written on the Studio Wolf blog.